<HTML>
<HEAD>
<META NAME="Generator" CONTENT="Microsoft Word 97">
<TITLE>ชีวประวัติของ ฟ</TITLE>
</HEAD>
<BODY>

<B><FONT FACE="Browallia New" SIZE=4><P>ชีวประวัติของ ฟ.ฮีแลร์</P>
</FONT><FONT SIZE=4><P>&#9;</P>
</B><P>&#9;</FONT><FONT FACE="Browallia New" SIZE=4>ฟ.ฮีแลร์เป็นศาสนนามของ  ฟรังซัว  ตูเวอเนท์ (Froncois  Touvenet)  ตัวฟ.ไม่ได้ย่อมาจากนามเดิม  แต่ย่อมาจากภาษาฝรั่งเศส Frere ที่ตรงกับภาษาอังกฤษว่า  Brother ซึ่งบัญญัติศัพท์เป็นภาษาไทยว่า เจษฎาจารย์หรือภราดา   ฟ.ฮีแลร์เกิดที่ตำบลจำโปเมีย เมืองบัวเตียร์ ประเทศฝรั่งเศส  เมื่อวันที่ 18 มกราคม ค.ศ.1881(พ.ศ.2424) เข้าศึกษาในโรงเรียนชั้นต้นเมื่ออายุได้ 12 ปี  มีความศรัทธาในพระศาสนาจึงได้ขออนุญาตบิดามารดาเข้าอบรมในยุวนิสิตสถาน (Noviciate)ในคณะเจษฎาจารย์เซนต์คาเบรียล ที่เมืองวังลอลังต์ ซิง แซฟร์</P>
<P>ในมณฑลวังเด  เพื่อเรียนวิชาลัทธิศาสนา วิชาครูและวิชาอื่นๆจนสำเร็จแล้วจึงประกาศอุทิศตนใสาทานศีลของคณะเซนต์คาเบรียลบรรพชาเป็นภราดาเมื่ออายุได้ 18 ปี  แล้วได้เดินทางไปที่เมืองคลาเชียร์ เพื่อศึกษาปรัชญาฝ่ายศาสนาเพิ่มอีก</P>
<P>&#9;ฟ.ฮีแลร์ ได้เข้ามาในประเทศไทยเมื่อบาทหลวงเอมิล โอคุสติน กอลมเบต์  เจ้าอาวาสวัดอัสสัมชัญ บางรักเดินทางกลับฝรั่งเศส  ติดต่อกับคณะเซนต์คาเบรียลเพื่อขอคณะอาจารย์ที่มีความสามารถในการสอนมาปกครองดูแลโรงเรียนอัสสัมชัญที่กรุงเทพฯซึ่งเป็นภราดาที่มีอายุเพียง 20 ปี  เมื่อมาถึงเมืองไทย ฟ.ฮีแลร์ ได้รับมอบหมายให้สอนภาษาอังกฤษและภาษาฝรั่งเศส  ในขณะเดียวกัน ฟ.ฮีแลร์ก็เรียนภาษาไทยไปด้วย  และเนื่องจากเรียนรู้ได้เร็วมีความรู้ภาษาไทยดีกว่าเจษฎาจารย์คนอื่นๆจึงได้ทำหน้าที่เป็นครูสอนภาษาไทย   ต่อมาฟ.ฮีแลร์ได้ปวารณาตัวรับศีลบวชเป็นเจษฎาจารย์ตลอดชีวิตเมื่อวันที่ 14 มกราคม ค.ศ.1901</P>
<P>&#9;ฟ.ฮีแลร์เป็นผู้มีวิญญาณแห่งความเป็นครู คือจริงใจที่จะให้ความรู้แก่ศิษย์รวมทั้งอบรมความประพฤติให้เป็นคนดีมีคุณธรรมด้วย  ด้วยความมุ่งมั่นที่จะถ่ายทอดความรู้ออกมาเป็นภาษาไทย  ฟ.ฮีแลร์จึงพยายามเรียนภาษาไทยด้วยความเอาใจใส่  เมื่อเกิดความชำนาญจนมั่นใจแล้ว  จึงได้เขียนวรรณกรรมต่างๆออกมา  การเรียนภาษาไทยของ ฟ.ฮีแลร์นั้น สุลักษณ์  ศิวรักษ์(2513; 67-73)  กล่าวไว้ในหนังสือวันครูว่า</P>
<P>&#9;ฟ.ฮีแลร์ เคยเล่าให้ฟังว่าใจหนึ่งกลัวเด็กไทย  ใจหนึ่งก็อยากเรียนภาษาไทย  ช่วงแรกสอนนภาษาอังกฤษหรือฝรั่งเศสอยู่ห้องหนึ่งนั้น   หูมักพยายามเงี่ยฟังว่าห้องถัดไปเขาสอนภาษาไทยว่าอย่างไร...  วิชาที่ท่านชอบสอนเป็นพิเศษคือแปลไทยเป็นอังกฤษและอังกฤษเป็นไทย  ถ้าครูภาษาไทยขาดท่านมักสอนแทน   ถึงกับสอนเวสสันดรชาดก ก็เคยมี กว่าท่านจะรู้ภาษาถึงขนาดอ่านมหาชาติรู้เรื่องย่อมต้องกินเวลามิใช่น้อย  ดังได้กล่าวแล้วว่าสมันแรกเข้ามาเมืองไทยท่านมักเงี่ยหูฟังเด็กไทยท่อง มูลบทบรรพกิจในห้องเรียนที่อยู่ติดกัน  ท่านเล่าว่าจังหวะและลีลาของภาษาไทยน่าพิศมัยมาก  ท่านจึงพยายามเรียนคำศัพท์จนรู้ความหมายและบังเกิดความละอายใจ ด้วยกาพย์พระไชยพรยุสุริยาที่นำมาเป็นตัวอย่างบางตอนไม่เหมาะกับเยาวชน เช่น</P>
<P>&#9;&#9;&#9;อยู่มาเหล่าข้าเฝ้า&#9;&#9;ก็หาเยาวนารี</P>
</FONT><FONT SIZE=4><P>&#9;</FONT><FONT FACE="Browallia New" SIZE=4>ที่หน้าตาดีๆ&#9;ทำมโหรีที่เคหา</P>
<P>&#9;ค่ำเช้าเฝ้าสีซอ&#9;เข้าแต่หอล่อกามา</P>
<P>&#9;หาได้ให้ภริยา&#9;โลโภพาให้บ้าใจ</P>
<U><P>ท่านจึงมุมานะที่จะเรียนภาษาไทยจนถึงแต่งตำราสอนเด็กให้ได้</U>  เดชะบุญได้ครูวันซึ่งต่อมาเป็นพระยาวารสิริ กับมหาทิน   เป็นผู้ให้ความรู้ชั้นต้น ต่อมาได้ครูบุญและครูฟุ้ง เจริญวิทย์ คอยช่วยเหลือ  ส่วนครูที่มีบุญคุณกับท่านมากที่สุดคือมหาศุข ศุภสิริ  ซึ่งเป็นผู้มีความรู้ลึกซึ้งกว้าขวาง มาหศุขผู้นี้มีส่วนขัดเกลาบทร้อยกรองร้อยแก้วให้ท่านมาก</P>

</FONT><FONT SIZE=4><P>&#9;</FONT><FONT FACE="Browallia New" SIZE=4>เมื่อฟ.ฮีแลร์ ศึกษาภาษาไทยจนแตกฉานดีแล้ว  เมื่อค.ศ.1910(พ.ศ.2453)  จึงได้ลงมือแต่งหนังสือดรุณศึกษา เพื่อใช้เป็นตำราเรียนภาษาไทยชุดแรก  ซึ่งสมเด็จพระบรมวงศ์เธอกรมพระยาดำรงราชานุภาพ  เป็นผู้ทรงแก้ไขให้ด้วยพระองค์เอง  ต่อมาเมื่อค.ศ.1913 ท่านได้ผลิตหนังสือชื่อ อัสสัมชัญอุโฆษสมัยเป็นหนังสือประจำโรงเรียน เป็นที่รวมบทประพันธ์ กาพย์ กลอน ฉันท์ ของคณะภราดาและนักเรียน  เป็นเวทีแสดงความสามารถที่เด่นชัดว่ารักเรียนได้รับการสั่งสอนมาอย่างดี</P>
<P>&#9;เมื่อปีค.ศ.1914(พ.ศ.2457)เกิดสงครามโลกครั้งที่1 ฝรั่งเศสถูกโจมตีจากเยอรมัน  รัฐบาลได้เรียนชาวฝรั่งเศสในต่างแดนให้กลับไปช่วยประเทศของตน  ฟ.ฮีแลร์จึงกลับไปเพื่อปฏิบัติหน้าที่ในกองทัพ จนเสร็จภารกิจจึงเดินทางกลับเมืองไทยเมื่อเดือนพฤษภาคม ค.ศ.1916   ต่อมาในปีค.ศ.1933 บาทหลวงกอลมเบต์ถึงแก่มรณภาพ  ศิษย์เก่าจึงประชุมกันและสร้างตึกเรียนใหม่ขึ้น ชื่อตึกกอลมเบต์</P>
<P>&#9;ฟ.ฮีแลร์ป่าวยเป็นโรคเบาหวาน สายตาเริ่มจะมืดมืดลงจนเกือบจะมองไม่เห็น  รัฐบาลฝรั่งเศสได้รับรายงานว่า ฟ.ฮีแลร์ สร้างคุณงานความดีและสร้างชื่อเสียงมห้แก่ประเทศเป็นอย่าวมากจึงมอบเครื่องอัสริยาภาณ์ ลียองดอนเนอร์ ให้เพื่อนเป็นเกียรติเมื่อค.ศ.1952 ณ โรงพยาบาลเซ็นต์หลุยส์  ต่อมาเมื่ออาการทึเลาบ้างก็กลับมาอยู่โรงเรียนอัสสัมชัญเหมือนเดิม ฟ.ฮีแลร์ คงจะอ่านหนังสือมา   ต่อมาสายตาจึงบอดสนิททั้งสองข้าง ศิษย์จึวนำไปรักษาตัวจนหายมองเห็นเป็นปรกติ   ฟ.ฮีแลร์มีชีวิตอยู่จนถึง พ.ศ.2511 อายุได้ 87 ปี  จึงมรณภาพ เมื่อวันที่ 3 ตุลาคม 2511  อาศัยในเมืองไทยเป็นเวลานานถึง 67 ปี</P>
</FONT></BODY>
</HTML>
