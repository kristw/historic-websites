<HTML>
<HEAD>
<META NAME="Generator" CONTENT="Microsoft Word 97">
</HEAD>
<BODY>

<FONT SIZE=4><P>&#9;</FONT><FONT FACE="Browallia New" SIZE=4>ฟ.ฮีแลร์ เป็นชาวต่างชาติที่มีความสามารถทางภาษาไทย มีบุคคลที่กล่าวถึงเรื่องนี้หลายคน อาทิเช่น สุกิจ นิมมานเหมินทร์(2496;19-23)  กล่าวถึงฟ.ฮีแลร์ว่า</P>
<P>&#9;ข้าพเจ้าเป็นศิษย์คนหนึ่งที่นิยมสำนวนโวหารภาษาไทยของคุณครู ฟ.ฮีแลร์มากเพราะถึงจะเป็นคนฝรั่งเศสก็ตาม  ถ้าจะพูดถึงรสของภาษาแล้ว<U>ข้าพเจ้าเชื่อว่าท่านชำนาญในภาษาไทยมากเท่าๆกับภาษาฝรั่งเศสอันเป็นภาษาแม่ของท่านหรือมากกว่าอีกก็เป็นได้</U>...  ข้าพเจ้าจำบทกวีนิพนธ์โคลงกระทู้ของครูฮีแลร์บทหนึ่งซึ่งจำได้ว่าเขียนไม่น้อยกว่า 25 ปีมาแล้วดังนี้</P>
<P>&#9;&#9;&#9;&#9;<I>ได้ไม่ดี</I> ถี่ล้วน&#9;&#9;ตามคาด</P>
<P>&#9;&#9;&#9;<I>ดีไม่ได้</I> สัญชาติ&#9;&#9;&#9;ฉุดรั้ง</P>
<P>&#9;&#9;&#9;<I>ไทยใช่หรั่ง</I> ยังฟาด&#9;&#9;&#9;ฟุตฟิต กันนอ</P>
<P>&#9;&#9;&#9;<I>หรั่งใช่ไทย</I> ลองหมั้ง&#9;&#9;แต่งกระทู้เทียมไทย</P>
<P>เมื่อบราเดอร์ฮีแลร์เป็นฝรั่งแต่งได้อย่างนี้  จึงทำให้เราเกิดมีมานะขึ้นมาพยายามแต่งกันเพราะฉะนั้นไปที่ไหนมาที่ไหนคนถึงแปลกใจว่า เหตุใด นักเรียนอัสสัมชัญจึงมีความรู้ทางกาพย์ดีกว่าโรงเรียนรัฐบาลไทยจัดตั้งขึ้นเสียอีก</P>
<P>เพราะเหตุไร เพราะโรงเรียนอัสสัมชัญใช้วิธีที่ถูกต้อง กระผมเคยอ้างโคลงโลกนิติได้เป็นบทๆเพราะบราเดอร์ฮีแลร์สั่งให้ท่อง</P>

<P>&nbsp;</P>
<P>&#9;ในด้านความสามารถทางภาษาของฟ.ฮีแลร์  นั้นเป็นที่เลื่องลือมาก  สุลักษณ์ ศิวรักษ์ (2513:163) กล่าวว่า</P>

<P>&#9;อนึ่งฝีปากในการแต่งหนังสือนั้น ท่านขึ้นชื่อลือชามาตั้งแต่รัชกาลที่ 6 แล้วด้วยเหตุฉะนี้  <U>เมื่อตั้งวรรณคดีสมาคมขึ้นในรัชกาลที่ 7 สมเด็จกรมพระยาดำรงฯ จึงโปรดให้เชิญท่านเจษฎาจารย์เข้าไปเป็นสมาชิกด้วย  ดูเหมือนจะเป็นฝรั่งคนเดียวที่เป็นสมาชิกแห่งสมาคมอันมีเกียรติยิ่งนี้</P>
</U></FONT><FONT SIZE=4>
<P>&nbsp;</P>
<P>&#9;</FONT><FONT FACE="Browallia New" SIZE=4>ระยะต่อมาการเรียนภาษาไทยในโรงเรียนอัสสัมชัญก็ไม่ดีเด่นเท่าเดิมดังที่  พระยาศราภัยพิพัฒน์กล่าวว่า (2496 :7-9)</P>
<P>&#9;เมื่อเปรียบชั้นมัธยม 6 ด้วยกันแล้ว  ภาษาต่างประเทศเด็กรุ่นข้าพเจ้าดีกว่า  แต่ภาษาไทยแพ้เด็กรุ่นตั้งแต่ 30 ปีที่แล้วอย่างหลุดลุ่ยทีเดียว <U>ดังกาพย์ โคลงที่ปรากฏอยู่ในอุโฆษสมัย ซึ่งความเจริญในอักษรศาสตร์ไทยนี้  ต้องยกให้เป็นเกียรติแก่เจษฎาจารย์ฮีแลร์ที่ได้พร่ำสอนมาด้วยตัวเอง</P>
</U></FONT><FONT SIZE=4>
<P>&#9;</FONT><FONT FACE="Browallia New" SIZE=4>จากการศึกษาต้นฉบับลายมือและหนังสือเก่าส่วนตัวของ ฟ.ฮีแลร์ ในห้องสมุดโรงเรียนอัสสัมชัญ  พบว่าฟ.ฮีแลร์ มีความพยายามศึกษาภาษาไทยอย่างมาก สังเกตจากหนังสือที่เป็นลายมือต้นฉบับ เช่น หนังสือมงคลทีปนี  ที่พยายามแปลภาษาไทย-บาลี-สันสกฤตเป็นภาษาฝรั่งเศส  ทีละหน้า หน้าต่อหน้า ถ้าพบคำที่มีไวพจน์ก็จะเพิ่มภาษาไทยแทรกเข้าด้วย  เช่น คำว่าจิตบริสุทธิ์ แทรกเพิ่มว่า ประภัสสร เป็นต้น</P>
<P>&#9;ฟ.ฮีแลร์ เป็นนักอ่านนักค้นคว้า ก่อนที่จะบรรลุเรื่องราวใดๆลงไปในหนังสือ ที่เขียนหรือแต่ง จะศึกษาจนแน่ใจว่าเป็นข้อมูลที่น่าเชื่อถือ ตัวอย่างเช่น เรื่อง ราชทูตไทยไปเมืองจีน เรื่องเจ้าพระยาวิชาเยนทร์ เป็นต้น  ท่านได้เขียนจดหมายสอบถามและโต้ตอบแสดงความคิดเห็น กับก.ศ.ร.กุหลาบ ก็ได้ตอบไป ดังตัวอย่างจดหมายต่อไปนี้ </P>
<P>(มนันยา ธนะภูมิ. 2539:60,106-109)</P>
<P>&#9;</P>
<P>&#9;...ด้วยข้าพเจ้ามีความดีใจเหลือเกินที่ท่านอาจารย์ได้เมตตาเอื้อเฟื้อ ส่ง<U>หนังสือคำให้การขุนหลวงหาวัดต้นประดู่(เจ้าฟ้าอุทุมพร)มาให้ข้าพเจ้ายืมอ่าน</U> ...</P>
<P>&#9;...1. <U>ส่วนปัญหาพระเจ้าช้างเผือกตกเป็นเชลยของมอญนั้น  ข้าพเจ้าออกเชื่อแน่ว่าเป็นจริง ได้อ่านเรื่องนี้ในหนังสือหลายฉบับเป็นต้นในหนังสือ  กงซุลหรือทูตปตุเกษ โบราณซึ่งไปเจริญราชไมตรีประจำอยู่เมืองพม่า</U>เป็นหลายปี ลืมชื่อหมดแล้ว</P>
<P>&#9;     2. <U>ขุนหลวงหาวัด ข้าพเจ้าติดใจจริง</U> เวลานี้กำลังคัดลอกวุ่นอยู่...</P>
<P>&#9;     3. <U>พงษาวดารมอญพม่า</U>ซึ่งท่านอาจารย์ว่าจะให้อ่านนั้น เป็นเล่มสมุดกะดาษข่อยสำนวนผิดกันกับราชาธิราช....</P>
</FONT><FONT SIZE=4>
<P>&nbsp;</P>
<P>&#9;</FONT><B><FONT FACE="Browallia New" SIZE=4>ผลงานด้านวรรณกรรม ฟ.ฮีแลร์  ได้เขียนวรรณกรรมหลายประเภท ได้แก่ ประเภทหนังสือเรียน ประเภทวรรณกรรมปกิณกะและเรื่องแปล  ดังรายละเอียดต่อไปนี้</P>
</B></FONT><FONT SIZE=4>
<OL>

<OL>

</FONT><I><FONT FACE="Browallia New" SIZE=4><LI>ประเภทหนังสือเรียน</LI>
</FONT><FONT SIZE=4>
</I><P></FONT><FONT FACE="Browallia New" SIZE=4>อัสสัมชัญ ดรุณศึกษา เป็นหนังสือแบบเรียนวิชาภาษาไทย แต่งขึ้นเมื่อ พ.ศ.245(ค.ศ.1910) เมื่อแรก</P>
<P>แต่งมี 3 เล่ม ได้แก่ ดรุณศึกษา กอขอ  ดรุณศึกษาตอนกลาง และดรุณศึกษาตอนปลายใช้เป็นตำราเรียนในโรงเรียนอัสสัมชัญ  แทนหนังสือมูลบทบรรพกิจ ต่อมาฟ.ฮีแลร์เห็นว่าดรุณศึกษาตอนกอขอ มีขนาดรูปเล่มหนาเกินไป ในการพิมพ์ครั้งที่4 จึงแบ่งออกเป็น 2 ตอน และได้ปรับปรุงสำนวนภาษาให้เข้าใจง่าน  ในปัจจุบันหนังสือแบบเรียนดรุณศึกษาแบ่งเป็น 5 เล่ม ได้แก่ ดรุณศึกษาชั้นเตรียมประถม ดรุณศึกษาชั้นประถมปีที่1 ดรุณศึกษาชั้นประถมปีที่2 ดรุณศึกษาชั้นประถมปีที่3 และดรุณศึกษาชั้นประถมปีที่4  ใช้เป็นหนังสือเสริมประสบการณ์วิชาภาษาไทยในโรงเรียนอัสสัมชัญและโรงเรียนในเครือข่ายของคณะเซนต์คาเบรียลทั่วประเทศ</P>

<I><LI>ประเภทวรรณกรรมปกิณกะ</LI></OL>
</OL>

</FONT><FONT SIZE=4>
</I></FONT><FONT FACE="Browallia New" SIZE=4><P>ฟ.ฮีแลร์ มีความสามารถในการเขียนวรรณกรรมทั้งโคลง ฉันท์ กาพย์ กลอน บทความ นิทาน ซึ่งเขียนลงในหนังสือชื่อ อุโฆษสมัย หรือECHOES ที่เป็นวารสาร ประจำโรงเรียนมีกำหนดออกเป็นระยะที่กำหนด เพื่อส่งเสริมให้ทั้งครูและนักเรียนได้แสดงความรู้ความสามารถเป็นเวทีแสดงความคิด ซึ่งฟ.ฮีแลร์  เป็นบรรณาธิการภาคภาษาไทยและระยะต่อมามีหนังสือ อุโฆษสาร เป็นผลงานของนักเรียนโรงเรียนอัสสัมชัญ ช่วยกันผลิตขึ้น และฟ.ฮีแลร์ ได้เขียนวรรณกรรมส่งไปสนับสนุน  ต่อมาเมื่อคณะกรรมการจัดพิมพ์รวมเล่มประวัติของโรงเรียน  จึงได้นำวรรณกรรมทั้งหมดที่ฟ.ฮีแลร์ เคยเขียนไว้ทั้งในอุโฆษสมัยและที่กระจัดกระจายอยู่มารวมเล่มเรียนว่า วรรณกรรมปกิณะ (โรงเรียนอัสสัมชัญ. 2512:ไม่มีหน้า) ซึ่งเป็นวรรณกรรมเบ็ดเตล็ดประกอบด้วย เรื่องแปล บทความ สารคดี เรื่องสั้น ตลอดคำประพันธ์ชนิดต่างๆจากรวบรวมของคณะกรรมการพบว่าในวรรณกรรมปกิฯกะ มี 40 ชื่อเรื่อง ดังนี้</P>
<P>&#9;2.1  ข่าว ไกล ลำ</P>
<P>&#9;2.2  กลับบ้าน</P>
<P>&#9;2.3  อนิจจัง</P>
<P>&#9;2.4  กลับบ้าน</P>
<P>&#9;2.5  ไม่กินก็อยาก กินก็คันปาก</P>
<P>&#9;2.6  กลับบ้าน</P>
<P>&#9;2.7  ลำนำ 11</P>
<P>&#9;2.8  อุโฆษสมัย</P>
<P>&#9;2.9  ทาม้าเทศ เป็นม้าลาย</P>
<P>&#9;2.10 กลอนกระทู้</P>
<P>&#9;2.11 กลอนหก</P>
<P>&#9;2.12 หนังสือ</P>
<P>&#9;2.13 ปรับพิเศษ</P>
<P>&#9;2.14 เตือนนักประพันธื</P>
<P>&#9;2.15 แขวนกระดิ่งไว้หน้าบ้าน</P>
<P>&#9;2.16 ไปไหนมา? ไปศรี..ชา</P>
<P>&#9;2.17 ขอเครื่องในหรือเซ่นวักตั๊กแตน</P>
<P>&#9;2.18 พ่อขุ่นรามคำแหง</P>
<P>&#9;2.19 ดูถูก</P>
<P>&#9;2.20 ถอยหลังเข้าคลอง</P>
<P>&#9;2.21 หน้าที่</P>
<P>&#9;2.22 กลับบ้าน</P>
<P>&#9;2.23 กลับบ้าน</P>
<P>&#9;2.24 โทรเลข ไม่บอก</P>
<P>&#9;2.25 ถูกเทศน์</P>
<P>&#9;2.26 กลับบ้าน</P>
<P>&#9;2.27 กางเขน</P>
<P>&#9;2.28 สงคราม</P>
<P>&#9;2.29 สิงโต</P>
<P>&#9;2.30 ควรตีราคาสูงเท่าไร</P>
<P>&#9;2.31 ปถมวัย</P>
<P>&#9;2.32 อยากรู้ ดู เห็น</P>
<P>&#9;2.33 ศักรวา</P>
<P>&#9;2.34 โรงเรียนลืม</P>
<P>&#9;2.35 ตามบุญ ตามกรรม</P>
<P>&#9;2.36 ไปมาหาสู่</P>
<P>&#9;2.37 เรื่องอ่านเล่น</P>
<P>&#9;2.38 ประแจกันภัย</P>
<P>&#9;2.39 พระยาเลย</P>
<P>&#9;2.40 สาลิกา พาไป</P>

<P>&#9;</P>
</FONT><B><FONT SIZE=4>
</B><P>&#9;</P>
</FONT><I><FONT FACE="Browallia New" SIZE=4><P>3.ประเภทเรื่องแปล</P>

<P>&#9;</I>ฟ.ฮีแลร์ ได้รับเกียรติอย่างสูงสุดได้รับความไว้วางพระทัยจากสมเด็จฯกรมพระยาดำรงราชานุภาพ  ซึ่งเวลานั้นดำรงตำแหน่งราชบัณฑิตยสภาเมื่อพ.ศ. 2461  ให้เป็นผู้แปลและเรียบเรียง เรื่อง โกศาปานไปฝรั่งเศส  จากหนังสือจดหมายเหตุของ มองซิเอร์ เดอ วีเซ  ซึ่งเป็นหนังสือที่มีคุณค่ายิ่งทั้งทางด้านประวัติศาสตร์อันเชื่อถือได้ว่ามีความจริงถูกต้องอยู่มากและเป็นหนังสือที่มีคุณค่าทางอักษรศาสตร์ด้วยเพราะเป็นตัวอย่างการแปลเก็บความเรียบเรียงได้ไพเราะ น่าอ่านเพลิดเพลินสนุกสนาน เรื่อง โกศาปานไปฝรั่งเศสนี้  เดิมเป็นพากย์ภาษาฝรั่งเศส ชุดหนึ่งมี 4 เดิมมีชื่อว่า โวยาช แด อัมบาสเตอร์ เดอ เซียม อะงฟรางส์ ซึ่ง มองซิเออร์ เลอกังต์ ญัง ดอนโน เดอ วีเซ ที่เป็นบุคคลมีชีวิตทันและร่วมในเหตุการณ์ครั้งนั้นเป็นผู้แต่งและเรียบเรียงขึ้น  แบะได้ตีพิมพ์ขึ้นเมื่อค.ศ. 1686 หลังจากที่โกศาปานเดินทางกลับได้ไม่นานนัก ต่อมา ศาสตราจารย์ ยอร์ช เซเดย์ อดีตบรรณารักษ์ใหญ่ของหอสมุดพระนครได้เดินทางกลับไปเยี่ยมบ้านที่ฝรั่งเศส  ได้พบเอกสารนี้จึงได้นำมาถวายสมเด็จกรมพระยาดำรงราชานุภาพ  ทรงเห็นว่าหนังสือชุดนี้เป็นเรื่องสำคัญยิ่งเกี่ยวกับการทูตระหว่างไทยกับฝรั่งเศส  ซึ่งเอกสารที่ไทยเรามีก็ไม่สู้สมบูรณ์นัก จึงโปรดให้ฟ.ฮีแลร์  ซึ่งมีความรู้ภาษาไทย และแตกฉานภาษาฝรั่งเศส เป็นผู้ดำเนินการแปลเก็บความและเรียบเรียงขึ้นใหม่  ในการแปลครั้งแรก ท่านได้แบ่งนำลงพิมพ์เป็นตอนๆในหนังสืออุโฆษสมัย  เริ่มตั้งแต่ปี ค.ศ.1919 ให้ขื่อเรื่องว่า ทูตไทยไปเมืองฝรั่งเศสจบลงในปีค.ศ.1923  ต่อมาในปีพ.ศ.2475 ราชบัณฑิตยสภา ได้รวบรวมจัดพิมพ์เป็นเล่มเข้าในชุดประชุมพงศาวดาร แบ่งเป็น 4 ภาค คือ ภาคที่ 57-60 และให้ชื่อใหม่ว่า โกศาปานไปฝรั่งเศส แบ่งเป็นบทได้ 86 บทมีประวัติ โกศสปานและเรื่องราวในจดหมายอื่นๆอีก 10 บท</P>

<P>&#9;</P>
</FONT><FONT SIZE=4></FONT></BODY>
</HTML>
