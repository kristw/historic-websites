<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD>
<TITLE> New Document </TITLE>
<META NAME="Generator" CONTENT="EditPlus">
<META NAME="Author" CONTENT="">
<META NAME="Keywords" CONTENT="">
<META NAME="Description" CONTENT="">
</HEAD>
<style type="text/css">
<!--
a:link { color: #005CA2; text-decoration: none}
a:visited { color: #005CA2; text-decoration: none}
a:active { color: #0099FF; text-decoration: underline}
a:hover { color: #0099FF; text-decoration: underline}
 body{scrollbar-face-color:       #ffffff ; 
       scrollbar-shadow-color:     #ffffff ;
       scrollbar-highlight-color:  #ffffff ; 
       scrollbar-3dlight-color:    #ffffff;
       scrollbar-darkshadow-color: #ffffff ; 
       scrollbar-track-color:      #ffffff ; 
       scrollbar-arrow-color:      #776d3c }

-->

</style>
<BODY BGCOLOR="#FFFFFF">
<img src="header_int.gif" width="200" height="33"><br>
<FONT FACE="Cordia New" SIZE=4>
<P><font face="MS Sans Serif" size="1" color="#776d3c">&nbsp;&nbsp;&nbsp;&nbsp;&nbsp;&nbsp;ท่านเจษฎาจารย์ ฟ. ฮีแลร์ 
  แม้ท่านจะเป็นชาวต่างชาติ เชื้อชาติฝรั่งเศส แต่ท่านก็รักเมืองไทย มีความพอใจและยินดีที่ได้มีโอกาสมาปฏิบัติหน้าที่ที่พระมอบให้ 
  โดยที่ท่านเป็นหนึ่งในห้าภราดาแห่งเซนต์คาเบรียลที่มาจากประเทศฝรั่งเศสรุ่นแรก 
  มารับช่วงการดำเนินกิจการโรงเรียนให้แก่โรงเรียนอัสสัมชัญ สืบสานจากท่านบาทหลวงเอมิล 
  กอลมเบต์</font></P>
<P><font face="MS Sans Serif" size="1" color="#776d3c">&nbsp;&nbsp;&nbsp;&nbsp;&nbsp;&nbsp;ทันที่ที่ได้พำนักในสยามประเทศ 
  ประการแรกท่านเร่งรัดตนเองในการศึกษาภาษาไทยจนแตกฉาน ด้วยความเป็นอัจฉริยะของท่าน 
  ทำให้การศึกษาของท่านสัมฤทธิ์ผลสูงสุด โดยท่านสามารถจัดทำแบบเรียนภาษาไทยให้กุลบุตรโรงเรียนอัสสัมชัญได้ใช้ศึกษาเล่าเรียนมาจนทุกวันนี้ 
  หนังสือเล่มนี้คือ ดรุณศึกษา นักเรียนโรงเรียนอัสสัมชัญจะเล่าเรียนอ่านเขียน 
  จนจบชั้นของโรงเรียนไปแล้วรุ่นแล้วรุ่นเล่า อัสสัมชนิกจำนวนมากได้รับเกียรติอันสูงส่งจากบ้านเมืองสยาม 
  ในหน้าที่สำคัญๆ มีทั้งนักบวช พระสงฆ์ ได้รับตำแหน่งพระคาร์ดินัล ซึ่งเป็นเกียรติอันสูงส่งสำหรับประเทศไทยและนักบวชคณะเซนต์คาเบรียลในตำแหน่งประธานมูลนิธิคณะเซนต์คาเบรียล 
  และตำแหน่งพระสังฆราชประจำมณฑลในประเทศไทย และฝ่ายฆราวาสตั้งแต่ตำแหน่งเจ้าพระยา 
  ลงมาถึงฝ่ายบริหารบ้านเมือง นายกรัฐมนตรี รัฐมนตรี พ่อค้าวาณิช นักธุรกิจชั้นนำ 
  ได้ผ่านการอ่านการเขียนจากแบบเรียนดรุณศึกษาถ้วนหน้ากัน</font></P>
<P><font face="MS Sans Serif" size="1" color="#776d3c">&nbsp;&nbsp;&nbsp;&nbsp;&nbsp;&nbsp;คำประพันธ์ของท่านแต่ละบท 
  ล้วนสอนจิตใจให้เยาวชนใฝ่ดีมีจรรยามารยาท เอื้อเฟื้อเผื่อแผ่ รวมทั้งการสอนศาสนา 
  ถึงพระเป็นเจ้าของแต่ละบุคคล ท่านเจษฎาจารย์ ฟ. ฮีแลร์ ไม่ว่าจะนั่ง ยืน เดิน ไปทางใด 
  สายตาของท่านจะมองไปยังเด็กๆด้วยความน่ารักน่าเอ็นดูไปหมด โดยที่ท่านไม่ยอมไปอยู่บนที่พักภราดาอาวุโสที่คณะจัดทำไว้ให้ได้อาศัยยามชรา 
  ท่านไม่อยากไปจากโรงเรียนอัสสัมชัญ ขอให้ท่านได้มองเด็กๆ บั้นปลายชีวิต ขอตายในแวดวงนักเรียนอัสสัมชัญเท่านั้น</font></P>
<P><font face="MS Sans Serif" size="1" color="#776d3c">&nbsp;&nbsp;&nbsp;&nbsp;&nbsp;&nbsp;ความเป็นปราชญ์ของท่านเจษฎาจารย์ 
  ฟ.ฮีแลร์ อัสสัมชนิกอาวุโสได้มอบสมญานามท่าน ว่า ปรมาจารย์ ฟ.ฮีแลร์ เป็นการชี้ชัดว่าควรที่อนุชนรุ่นหลังพึงศึกษา 
  เล่าเรียนชีวประวัติของท่านผู้เป็นครูบาอาจารย์ของอัสสัมชนิกทั้งหลาย โดยเฉพาะอย่างยิ่งคณะภราดาเซนต์คาเบรียลแห่งประเทศไทย 
  ย่อมภาคภูมิใจในความรอบรู้ของท่าน</font></P>
<P><font face="MS Sans Serif" size="1" color="#776d3c">&nbsp;&nbsp;&nbsp;&nbsp;&nbsp;&nbsp;ท่านเป็นอาจารย์ผู้ปกครองผู้มีบทบาทอันแปลกใหม่เสมอ 
  และทุกคนยินดีมอบการคารวะแสดงความกตัญญูกตเวทิตาจนตราบนานเท่านานคู่กับอัสสัมชัญแห่งประเทศไทยตลอดไป</font></P>
</FONT>

</BODY>
</HTML>
