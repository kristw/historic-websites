<HTML>
<HEAD>
<META NAME="Generator" CONTENT="Microsoft Word 97">
<TITLE>บทนำ : ดรุณศึกษา</TITLE>
</HEAD>

<style type="text/css">
<!--
a:link,a:visited { color: #77643c; text-decoration: none ;}
a:active { color: #77643c; text-decoration: overline,underline}
a:hover { color: #77643c; text-decoration: underline }
 body{scrollbar-face-color:       #ffffff ; 
       scrollbar-shadow-color:     #ffffff ;
       scrollbar-highlight-color:  #ffffff ; 
       scrollbar-3dlight-color:    #ffffff;
       scrollbar-darkshadow-color: #ffffff ; 
       scrollbar-track-color:      #ffffff ; 
       scrollbar-arrow-color:      #776d3c }

-->

</style>
<BODY>
<P><font face="MS Sans Serif" size="1" color="#776d3c"><img src="wor_darun.gif" width="500" height="135" border="0"></font></P>
 
<P> <font size="1" face="MS Sans Serif" color="#776d3c">&#9;&nbsp;&nbsp;&nbsp;&nbsp;&nbsp;หนังสือดรุณศึกษา 
  เป็นตำราเรียนภาษาไทยที่เจษฎาจารย์ ฟ. ฮีแลร์ ได้เรียบเรียงขึ้นเอง ภายหลังที่ได้เข้ามาอยู่ในประเทศไทย 
  และดูแลกิจการของโรงเรียนอัสสัมชัญเพียง 9 ปี แสดงให้เห็นว่าท่านสนใจศึกษาภาษาไทยเป็นอย่างมาก 
  จนสามารถแต่งตำราเรียนเป็นภาษาไทยได้ รวม 3 เล่ม ได้แก่ ดรุณศึกษาตอน กอ ขอ ดรุณศึกษาตอน 
  กลาง และดรุณศึกษาตอน ปลาย</font></P>

<font face="MS Sans Serif" size="1" color="#776d3c"><P>&#9;&nbsp;&nbsp;&nbsp;&nbsp;&nbsp;ต่อมาเจษฎาจารย์ 
  ฟ. ฮีแลร์ เห็นว่าดรุณศึกษาตอน กอ ขอ ซึ่งมีขนดหนา กว่านักเรียนจะอ่านจบ หนังสือก็ชำรุดไปมาก 
  ในการพิมพ์ครั้งที่ 4 จึงได้แบ่งออกเป็น 2 ตอน ตอนที่ 1 ยังคงกล่าวถึง ก ข จนจบแม่ 
  ก กา ตอนอากู๋ และใช้ชื่อว่า ดรุณศึกษาตอน กอ ขอ ส่วนตอนที่ 2 ยังคงเรียกว่า ดรุณศึกษาตอน 
  ต้น โดยตัดตั้งแต่บทที่ 33 สระ ะ , -า ถึงบทที่ 90 นายจำรัส (คำกลอน) และท่านได้ปรับปรุงสำนวนบางแห่งให้เข้าใจง่ายขึ้น 
  ซึ่งก็จะต่อจากตอนกลางและตอนปลายได้เหมือนเดิม</P>
<P>&#9;&nbsp;&nbsp;&nbsp;&nbsp;&nbsp;ในการปรับปรุงและจัดพิมพ์ใหม่โดยคณะกรรมการปรับปรุงตำราเรียน 
  ได้มีการแก้ไขบ้างบางส่วน และจัดพิมพ์ได้จำนวน 5 เล่ม โดยเนื้อหาเป็นของ กอ ขอ 
  ตอนกลาง และตอน ปลาย ตามลำดับ โดยตัดต่อให้ได้ขนาดตามความเหมาะสมของแต่ละระดับชั้น 
  ได้แก่ ชั้นเตรียมประถม 1 และชั้นประถมปีที่ 1 ถึงชั้นประถมปีที่ 4 รวม 5 เล่ม</P>
<P>&#9;&nbsp;&nbsp;&nbsp;&nbsp;&nbsp;หนังสืออัสสัมชัญ 
  ดรุณศึกษา ตอน กอ ขอ นี้ เคยได้พิมพ์เป็นหนังสือที่ระลึกในงานพระบรมศพของพระบาทสมเด็จพระจุลจอมเกล้าเจ้าอยู่หัว 
  ซึ่งเป็นฉบับพิมพ์เมื่อ ค.ศ. 1910 ดังข้อความปรากฎ จากบทความเรื่อง หนังสืองานพระบรมศพ 
  ร. 5 มีกี่เล่ม ? โดย เอนก นาวิกมูล พิมพ์ลงในวารสารศิลปวัฒนธรรม ฉบับ เดือนตุลาคม 
  พ.ศ. 2538 ดังนี้ </P>

<p>&nbsp;&nbsp;&nbsp;&nbsp;&nbsp;&quot; 
ด้วยโรงเรียนอัสสัมชัญนี้ได้ตั้งขึ้นโดยพระเดชานุภาพอุดหนุนเกื้อกูล 
เป็นโรงเรียนหนึ่งที่ได้ตั้งขึ้นในขั้นแรกที่จะมีโรงเรียนเป็นหลักฐานมั่นคง ในพระราชอาณาจักร 
โรงเรียนนี้ย่อมรู้สึกในพระมหากรุณาธิคุณ พระเมตตาคุณ ซึ่งแผ่ไพศาลเหลือทีจะพรรณนาได้ 
และไม่มีสิ่งใดที่จะทดแทนพระเดชพระคุณที่ได้มีแก่ชาวชนทั้งหลายในกรุงสยาม จึงขอพิมพ์แบบเรียนภาษาไทยนี้ไว้เป็นเครื่องหมายถวายไว้เป็นราชพลีที่ระลึกต่อไปจนกาลนานฉะนี้</p></font> 
</BODY>
</HTML>
