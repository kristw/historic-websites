<HTML>
<HEAD>
<META NAME="Generator" CONTENT="Microsoft Word 97">
<TITLE>บทนำ</TITLE>
</HEAD>

<style type="text/css">
<!--
a:link,a:visited { color: #77643c; text-decoration: none ;}
a:active { color: #77643c; text-decoration: overline,underline}
a:hover { color: #77643c; text-decoration: underline }
 body{scrollbar-face-color:       #ffffff ; 
       scrollbar-shadow-color:     #ffffff ;
       scrollbar-highlight-color:  #ffffff ; 
       scrollbar-3dlight-color:    #ffffff;
       scrollbar-darkshadow-color: #ffffff ; 
       scrollbar-track-color:      #ffffff ; 
       scrollbar-arrow-color:      #776d3c }

-->

</style>
<BODY>
<P ALIGN="left"><b><font face="Cordia New" size="4" color="#776d3c"><img src="wor_kosa.gif" width="500" height="135"></font></b></P>
<P><font size="1" face="MS Sans Serif" color="#776d3c">&#9;&nbsp;&nbsp;&nbsp;&nbsp;&nbsp;ดังได้ทราบมาว่า 
  เรื่อง โกศาปานไปฝรั่งเศส นี้ท่านเจษฏาจารย์ ฟ.ฮีแลร์ ได้รับเกียรติสูงสุด ด้วยว่าท่านเป็นผู้ที่ได้รับความไว้วางพระทัยจาก 
  สมเด็จฯกรมพระยาดำรงราชานุภาพ ซึ่งเวลานั้นท่านทรงดำรงตำแหน่งราชบัณฑิตยสภา ให้เป็นผู้แปลและเก็บความขึ้นเรียบเรียงใหม่เมื่อ 
  พ.ศ. 2561 การที่ท่านได้รับเกียรติสูงสุดให้เป็นผู้แปลและเรียบเรียงเรื่องโกษาปานไปฝรั่งเศส 
  นั้นเป็นความภาคภูมิใจและเชิดชูโรงเรียนอัสสัมชัญ ทั้งครูบาอาจารย์และศิษย์ตลอดจนเยาวชนอัสสัมชัญ 
  โดยเฉพาะอย่างยิ่งคณะนักบวชเซนต์คาเบรียลแห่งประเทศไทย ด้วยว่าหนังสือนี้เป็นหนังสือที่มีคุณค่ายิ่งทางประวัติศาสตร์อันเชื่อถือได้ว่ามีความจริงถูกต้องอยู่มากกับทั้งยังเป็นหนังสือมีค่าทางอักษรศาสตร์อีกประการหนึ่ง 
  เพราะเป็นตัวอย่างการแปลเก็บความเรียบเรียงได้ไพเราะนำอ่านเพลิดเพลินสนุกสนาน และโกศาปานก็ยังเป็นบุคคลตัวอย่างที่ได้เรียบเรียงได้บำเพ็ญตนเป็นประโยชน์ 
  มีคุณค่าต่อแผ่นดินควรแก่การจารึกเอาเยี่ยงอย่าง การที่โรงเรียนอัสสัมชัญได้รวบรวมวรรณกรรมของท่านเจษฏาจารย์ 
  ฟ.ฮีแลร์ จึงเป็นสิ่งที่น่าอนุโมทนายิ่ง</font></P>
<P><font face="Cordia New" size="4" color="#776d3c">&#9;<font face="MS Sans Serif" size="1">&nbsp;&nbsp;&nbsp;&nbsp;&nbsp;เรื่องโกศาปานไปฝรั่งเศสนี้ 
  เดิมเป็นพากย์ภาษาฝรั่งเศส จัดเป็นหนังสือจำพวกชุดชุดหนึ่ง มี 4 เล่มมีชื่อเดิมว่า 
  โว ยาช แด อัมบาสสาเดอร์ เดอ เซียม อังฟรางส์ ซึ่ง มองซิเออร์ เลอกังต์ ญัง ดอนโน 
  เดอ วีเซ ซึ่งเป็นบุรตตลที่ทันและร่วมในเหตุการณ์ในครั้งนั้น เป็นผู้แต่งและเรียบเรียงขึ้น 
  ทั้งได้ตีพิมพ์ขึ้นเมื่อ ค.ศ. 1686 หลังจากโกศาปานเดินทางกลับแล้วไม่นานนัก ต่อมาศาสตราจารย์ 
  ยอร์ช เซเดส์ อดีตบรรณารักษ์ใหญ่ของหอสมุดพระนคร ได้เดินทางไปเยี่ยมบ้าน คือ ประเทศฝรั่งเศสได้พบเอกสารชิ้นนี้เข้า 
  จึงได้นำมาถวายสมเด็จกรมพระยาดำรงราชานุภาพ ทรงเห็นว่าหนังสือชุดนี้เป็นเรื่องสำคัญยิ่งทางการทูตของไทยระหว่างไทยกับฝรั่งเศส 
  แต่เอกสารไทยเราก็มีไม่สมบูรณ์ จึงโปรดให้ท่านเจษฏาจารย์ ฟ.ฮีแลร์ ซึ่งมีความรู้ทางภาษาไทยแตกฉานและฝรั่งเศส 
  เป็นผู้ดำเนินการแปลเก็บความและเรียบเรียงขึ้นใหม่ ในการแปลครั้งแรกท่านได้แบ่งนำลงพิมพ์เป็นตอนๆในหนังสืออุโฆษสมัย 
  เริ่มตั้งแต่ปี ค.ศ.1919 ให้ชื่อเรื่องไว้ว่า ทูตไทยไปเมืองฝรั่งเศส จบลงในปีค.ศ.1923 
  ต่อมาในปีพ.ศ.2475 ราชบัณฑิตยสภาได้รวบรวมจัดพิมพ์เป็นเล่มเข้าในชุดประชุมพงศาวดาร 
  แบ่งเป็น 4 ภาค คือ ภาคที่ 57 จนถึงภาคที่ 60 และให้ชื่อใหม่ว่าโกศาปานไปฝรั่งเศส</font></font></P>
<P><font face="MS Sans Serif" size="1" color="#776d3c">&#9;&nbsp;&nbsp;&nbsp;&nbsp;&nbsp;พระบาทสมเด็จพระจอมเกล้าเจ้าอยู่หัว 
  ทรงมีพระราชหัตถเลขาถึง เซอร์ จอน เบาริง ว่าเจ้าพระยาโกศาธิบดี (ปาน)ท่านนี้เป็นต้นสกุลแห่งพระบรมราชจักรีวงศ์ 
  ลำดับสายสืบสกุลชั้นต่อมามีลำดับดังนี้ เจ้าพระยาโกศาธิบดี(ปาน)มีบุตรชายคนโตชื่อขุนทองรับราชการได้รับบรรดาศักดิ์เป็นที่พระยาอัษฏาเรืองเดช 
  แล้วเลื่อนเป็นเจ้าพระยาวรวงศาธิราช เสนาบดีที่พระคลัง เจ้าพระยาวรวงศาธิราชมีบุตรชายคนใหญ่ชื่อทองคำ 
  รับราชการมียศบรรดาศักดิ์เป็นที่พระนายจมื่นมหาสนิท ต่อมาได้เป็นพระยาราชนิกุล 
  ปลัดทูลฉลองในกรมมหาดไทย ท่านมีบุตรชายคนใหญ่ชื่อทองดี ได้เป็นที่หลวงพินิจอักษรซึ่งเป็นสมเด็จพระบรมราชชนกนาถในพระบาทสมเด็จพระพุทธยอดฟ้าจุฬาโลกมหาราช 
  ซึ่งทรงมีพระนามเดิมว่า  ทองด้วง </font></P>
<P><font face="MS Sans Serif" size="1" color="#776d3c">&#9;&nbsp;&nbsp;&nbsp;&nbsp;&nbsp;โกศาปาน 
  หรือที่พระราชพงศาวดารเรียกท่านว่า เจ้าพระยาโกศาธิบดี เพราะความเป็นอัจฉริยะที่ท่านได้แสดงให้ปรากฏจนมีผู้ยกย่องให้ท่านเป็น 
  รัตนบุรุษไทย ความฉลาดปราดเปรื่อง ความรอบรู้ ความสามารถวิเศษยิ่งเพียงใด ในทัศนะของเดอว 
  วีเซ นั้น ที่ได้ปรากฏในหนังสือนี้แล้ว แต่ในทัศนะของชาวฝรั่งอื่นๆ ที่ได้อยู่ในสมัยเดียวกับท่านนั้นได้กล่าวไว้อย่างน่าสนใน 
  โดยเฉพาะของ มองซิเออร์ เลอ เชอวาเลีย เดอโชมอง ราชทูตฝรั่งเศสของพระเจ้าหลุยส์ที่ 
  14 ซึ่งได้เข้ามาในแผ่นดินสมเด็จพระนารายณ์มหาราชเมื่อ พ.ศ. 2228 ได้กล่าวไว้ในหนังสือจดหมายเหตุของท่านว่า 
   .พอข้าพเจ้าได้พบกับออกพระวิสุทธิสุนทร แต่วันแรกที่ปากน้ำเมื่อเรือของเราไปถึงเมืองไทยแล้วนั้นข้าพเจ้ารู้สึกทันทีว่าคนนี้เป็นคนมีสกุล 
  ผู้ดีอยู่เต็มตัวทั้งรู้สึกว่าเป็นคนเฉลียวฉลาด อาจเป็นราชทูตไปเมืองฝรั่งเศสได้ดีกว่าใครๆทั้งหมด 
  ข้าพเจ้าจึงได้แนะนำเจ้าพระยาวิชาเยนทร์ให้เลือกเขาเป็นราขทูตส่งไปกับเรา การที่มองซิเออร์ 
  เลอเชอวาเลีย เดอโชมอง เขียนไว้เช่นนี้ก็เนื่องด้วยท่านเห็นอุปนิสัยของออกพระวิสุทธิสุนทรว่ามีความเอาในใส่ต่อวิชาการต่างๆเห็นอะไรก็จดไว้จำหมดทุกอย่าง 
  แม้ในระหว่างการเดินทางกลับไปฝรั่งเศสกับเจ้าพระยาโกศาธิบดี ท่านมองสิเออร์ เลอ 
  เชอวาเลีย เดอโชมอง ได้บันทึกไว้อีกว่าสมสิ่งที่ถูกในในตัวราชทูตคนนี้ คือไม่ว่าท่านไปพบเห็นอะไรที่ไหนเป็นต้องจับดินสอจดลงในสมุดทันที 
  นิสัยนี้ดีมาก เพราะเมื่อไปเมืองฝรั่งกลับมาคงมรายงานความเป็นไปจากเมืองฝรั่งเศสถว่ายพระเจ้ากรุงสยามอย่างละเอียดละออดี 
  ดังนี้พระเจ้ากรุงสยามจะได้ทรงทราบความจริงในเรื่องของเมืองฝรั่งเศสว่าเป็นอย่างไร 
  ดีกว่าปล่อยให้พระองค์ทรงเชื่อแต่คำเล่าลือผิดๆ ถูกๆดังที่พระองค์ทรงได้ยินมาแต่ก่อน</font></P>
<P><font face="MS Sans Serif" size="1" color="#776d3c">&#9;&nbsp;&nbsp;&nbsp;&nbsp;&nbsp;ท่านเจษฏาจารย์ 
  ฟ.ฮีแลร์ ได้เสียสละเวลาเกือบทั้งชีวิตของท่าน ทุ่มเทให้กับการศึกษาผลงานวรรณกรรมของท่านจึงมีมากมาย 
  เป็นดั่งตัวแทนท่านที่จะพร่ำสอนศิษย์ตลอดไป แม้กายของท่านจะล่วงลับไปแล้วแต่คุณความดีของท่านที่จะพร่ำสอนศิษย์ตลอดไป 
  แม้ตลอดมา จมพระวาจาของพระมหาเยซูคริสต์เจ้าตรัสไว้ว่า ไม่มีความรักอันใดที่จะยิ่งใหญ่ไปกว่าการที่บุคคลหนึ่งยอมสละชีวิตและเลือดเนื้อเพื่อผู้อื่นให้ได้รับความสุข 
  พระวาจานี้ย่อมถือเป็นอมตะ</font></P>
</BODY>
</HTML>
