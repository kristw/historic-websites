<html><head><title>Un title page</title><meta http-equiv="Content-Type" content="text/html; charset=windows-874"><style type="text/css"><!--body {  margin: 0px  0px; padding: 0px  0px}a:link { color: #005CA2; text-decoration: none}a:visited { color: #005CA2; text-decoration: none}a:active { color: #0099FF; text-decoration: underline}a:hover { color: #0099FF; text-decoration: underline}--></style><link rel=stylesheet href="scroll.css" type="text/css"></head><body bgcolor="#FFFFFF"><br><table width="100%" border="1" cellspacing="1" cellpadding="0" bordercolor="#FFFFFF">  <tr>     <td bgcolor="#3399FF" width="30">       <div align="center"><font face="MS Sans Serif" size="1" color="#FFFFFF"><b>&gt;&gt;</b></font></div>    </td>    <td>       <table width="100%" border="1" cellspacing="0" cellpadding="0" bgcolor="#6BDAFA">        <tr>           <td bordercolor="#FFFFFF">            <div align="center"><b><font size="1" face="MS Sans Serif" color="#3399FF">&nbsp;&nbsp;&nbsp;&nbsp;Physical               Geography :: ภูมิศาสตร์กายภาพ</font></b></div>          </td>        </tr>      </table>    </td>    <td bgcolor="#3399FF" width="30">       <div align="center"><font face="MS Sans Serif" size="1" color="#FFFFFF"><b>&lt;&lt;</b></font></div>    </td>  </tr></table><table width="90%" border="0" cellspacing="5" cellpadding="5" align="center">  <tr>    <td>       <table width="100%" border="1" cellspacing="5" cellpadding="5" bordercolor="#FFFFFF">        <tr>           <td bordercolor="#FFFFFF"><font color="#3399FF" face="MS Sans Serif" size="1"><b>ทะเลอันดามัน</b><br>            <i> ทะเลแห่งความหลากหลาย</i><br>            ..........................................................<br>            <br>            </font></td>          <td width="50%" bordercolor="#FFFFFF">             <div align="center"><img src="editpic/geo3.jpg" width="182" height="81"></div>          </td>        </tr>        <tr>           <td bordercolor="#FFFFFF" height="90" colspan="2">             <div align="left">               <p><font color="#3399FF" size="1" face="MS Sans Serif">&nbsp;&nbsp;&nbsp;&nbsp;&nbsp;ทะเลอันดามันเป็นส่วนหนึ่งของมหาสมุทรอินเดีย                 อันมีเขตน่านน้ำของประเทศไทยตั้งแต่ชายฝั่งระนอง พังงา ภูเก็ต กระบี่                 ตรัง จนถึงจังหวัดสตูล มีความยาวประมาณ 894.4กิโลเมตร เป็นพื้นที่ไหล่ทวีปกว้างรวมกันประมาณ                 350,000 ตารางกิโลเมตร มีหมู่เกาะที่มีลักษณะเด่นเฉพาะเป็นจำนวนมาก                 นอกจากนี้ยังมีอีกหลายหมู่เกาะที่สำคัญของพม่า อินเดีย และมาเลเซีย                 ทะเลอันดามันจึงมีความหลากหลาย ทั้งในด้านทรัพยากรชีวภาพทางทะเล                 ตลอดจนชีวิตวัฒนธรรมและประเพณีของชุมชนหมู่เกาะและชุมชน<br>                <br>                &nbsp;&nbsp;&nbsp;&nbsp;&nbsp;ชายฝั่งน่านน้ำทะเลอันดามันที่อยู่ในเขตประเทศไทยนั้นเริ่มต้นจากจังหวัดระนองซึ่งมีเกาะใหญ่น้อย                 62เกาะ และเป็นแหล่งทรัพยากรป่าชายเลนที่สมบูรณ์ที่สุดของโลก <br>                <br>                &nbsp;&nbsp;&nbsp;&nbsp;&nbsp;ถัดมาคือน่านน้ำจังหวัดพังงา ซึ่งมีอ่าวพังงาอันเต็มไปด้วยเกาะมากกว่า                 100 เกาะ แต่ละเกาะมีรูปทรงสัณฐานงดงามแปลกตา เกิดจากการเปลี่ยนแปลงของพื้นผิวโลก                 ทำให้แนวชายฝั่งทะเลตะวันตกยกตัว เกิดเป็นพื้นที่น้ำทะเลท่วมถึ่ง                 การกัดเซาะของภูเขาหินปูนทำให้เกิดเกาะที่มีลักษณะภูเขาหินรูปทรงต่างๆจำนวนมากเช่น                 ถ้ำลอดใหญ่ ถ้ำลอดน้อย เกาะเขาพิ่งกัน นอกจากนี้ยังมีหมู่เกาะสิมิลัน                 เป็นหมู่เกาะซึ่งอยู่ไกลจากแผ่นดินประมาณ 70 กิโลเมตร มีสภาพสมบูรณ์มาก                 และมีความงดงามทั้งสภาพผืนป่าบนเกาะ หาดทราย แนวปะการัง และกองหินใต้น้ำ                 เหนือขึ้นไปมีหมู่เกาะสุรินทร์ ประกอบด้วยเกาะที่สำคัญ 5 เกาะ บริเวณรอบเกาะมีแนวปะการังน้ำตื้นที่สวยงามมากมาย                 นอกนี้บนเกาะยังมีป่าไม้ที่สมบูรณ์ <br>                <br>                &nbsp;&nbsp;&nbsp;&nbsp;&nbsp;เกาะใหญ่ที่สำคัญที่สุดในทะเลอันดามันคือเกาะภูเก็ต                 มีชื่อเสียงมาตั้งแต่ในอดีตจนถึงปัจจุบันทั้นในด้านประวัติศาสตร์                 มีหาดทรายที่สวยงามเป็นจำนวนมาก และมีเกาะบริเวณรอบข้างเคียงอีกมากมาย                 เช่น เกาะราชาใหญ่ เกาะไม้ท่อน เกาะเฮ ทำให้ถูเก็ตเป็นศูน่ย์กลางการท่องเที่ยวทางทะเลที่มีชื่อเสียงแห่งหนึ่งของโลก                 ใต้ลงมาเป็นน่านน้ำของจังหวัดกระบี่ ประกอบด้วยหมู่เกาะน้อยใหญ่ถึง                 135เกาะ เช่น หมู่เกาะปอดะ หมู่เกาะพีพี หมู่เกาะลันตา <br>                <br>                &nbsp;&nbsp;&nbsp;&nbsp;&nbsp;ส่วนจังหวัดตรัง มีแหล่งทรัพยากรป่าชายเลนและแนวปะการังที่สมบูรณ์                 ไม่ว่าจะเป็นชายหาดยาวที่สวยงามของชายหาดเจ้าไหม เกาะไหง เกาะมุก                 และถ้ำมรกต เป็นถ้ำทะเลซึ่งภายในมีหาดทรายที่ล้อมรอบด้วยหน้าผาสูงชัน                 เกาะลิบซึ่งระบบนิเวศหญ้าทางทะเลที่สมบูรณ์และเป็นแหล่งที่พบพะยูนฝูงใหญ่ในน่านน้ำไทย                 ตลอดจนฝูงนกทะเลที่บินหนีความหนาเย็นมาอาศัยอยู่ในจำนวนมาก เกาะกระดานมีชายหาดทรายขาวละเอียดและมีแนวปะการังน้ำตื้นที่สมบูรณ์มาก                 <br>                <br>                &nbsp;&nbsp;&nbsp;&nbsp;&nbsp;ใต้สุดในน่านน้ำทะเลอันดามันของไทยคือจังหวัดสตูล                 เป็นจังหวัดชายแดนที่ติดต่อกับมาเลเซีย ประกอบด้วยเกาะน้อยใหญ่ 83                 เกาะในเขตอุทยานแห่งชาติหมู่เกาะตะรุเตาซึ่งมีเกาะน้อยใหญ่ทั้งสิ้น                 51 เกาะ เช่น เกาะอาดัง เกาะราวี มีความงามที่โดดเด่น น้ำใส แนวปะการังสมบูรณ์                 ตลอดจนความหลากหลายของฝูงปลาและสั่ตว์ทะเลอื่นๆ เกาะหลีเป๊ะเป็นที่อยู่ของชาวเลที่มีประเพณีเก่าแก่น่าสนใจ                 แนวปะการังรอบเกาะมีความสวยงามหลากสี นอกจากนั้นมีหมู่เกาะเภตราที่เชื่อมต่อระหว่างทะเลตรังและสตูล                 ซึ่งประกอบด้วยเกาะที่มีรูปทรงโดดเด่นและแปลกตา หาดทรายขาวบริสุทธิ์                 ปะการังหลากสีและฝูงปลาหลากหลายพันธุ์ <br>                <br>                &nbsp;&nbsp;&nbsp;&nbsp;&nbsp;โดยภาพรวมแล้วทะเลอันดามันมีความแตกต่างจากฝั่งอ่าวไทยหลายประการ                 เช่น ระดับความเค็มของน้ำทะเล มีแม่น้ำสายเล็กๆไม่กี่สายที่ไหลลงสู่ทะเลอันดามัน                 ทำให้น้ำทะเลมีความใสมาก แสงส่องลงไปในน้ำค่อนข้างลึก ซึ่งต่างจากอ่าวไทยโดยสิ้นเชิง                 ด้วยอ่าวไทยมีน้ำทะเลที่มีความขุ่นเคืองมากเนื่องจากตะกอนจำนวนมากที่ถูกแม่น้ำพัดพา                 องค์ประกอบของชนิดสัตว์น้ำในทะเลอันดามันจึงมีความแตกต่างจากบริเวณอ่าวไทยอย่างชัดเจน<br>                <br>                &nbsp;&nbsp;&nbsp;&nbsp;&nbsp;ลมมรสุมตะวันตกเฉียงใต้ซึ่งพัดมาจากมหาสมุทรอินเดียมีอิทธิพลต่อเกาะต่างๆในฝั่งทะเลอันดามันมากกว่าลมมรสุมตะวันออกเฉียงเหนือ                 โดยปกติแล้วในช่วงฤดูฝนหรือฤดูมรสุมตะวันตกเฉียงใต้ เริ่มตั้งแต่เดือนพฤษภาคมถึงเดือนตุลาคม                 คลื่นลมในทะเลอันดามันจะมีความรุนแรงมาก<br>                ส่วนฤดูลมมรสุมตะวันออกเฉียงเหนือเริ่มตั้งแต่เดือนพฤศจิกายนถึงเดือนเมษายน                 เป็นช่วงที่คลื่นลมสงบ เว้นแต่ในช่วงเดือนพฤศจิกายนอันเป็นช่วงต่อของกระแสลมที่อาจมีคลื่นลมแรงได้                 ลักษณะน้ำขึ้นน้ำลงในทะเลอันดามันเป็นแบบน้ำขึ้น 2 ครั้ง และน้ำลง                 2 ครั้งในรอบวัน ความแตกต่างระหว่างน้ำขึ้นสูงสุดและน้ำลงต่ำสุดอาจมากถึง                 3 เมตร จึงทำให้กระแสน้ำเลียบชายฝั่งแรงในช่วงเวลาน้ำเกิด<br>                <br>                &nbsp;&nbsp;&nbsp;&nbsp;&nbsp;ทะเลอันดามันในส่วนที่เป็นน่านน้ำไทยเกือบทั้งหมดอยู่บนไหล่ทวีป                 ซึ่งประกอบด้วยไหล่ทวีปชั้นใน (Inner Shelf) และส่วนที่เรียกว่า                 Mergui Terrace บริเวณไหล่ทวีปชั้นในจะมีระดับน้ำลึกน้อยกว่า 100                 เมตร มีความกว้างประมาณ 130 กม. ทางตอนเหนือซึ่งอยู่ในเขตน่านน้ำพม่า                 และจะมีลักษณะแคบลงทางตอนใต้ โดยจุดที่แคบที่สุดมีความกว้างประมาณ                 35 กม. ซึ่งจะอยู่ตรงบริเวณเกาะภูเก็ต<br>                <br>                &nbsp;&nbsp;&nbsp;&nbsp;&nbsp;บริเวณส่วนใต้สุดมีความกว้างมากขึ้นและเชื่อมต่อกับช่องแคบมะละกา                 ถัดออกมาจากไหล่ทวีปชั้นใน พื้นทะเลจะค่อยๆลาดลงจนถึงส่วน Mergui                 Terrace ซึ่งมีระดับน้ำลึกในช่วงประมาณ 200-1000 เมตร ส่วนทางตอนใต้ของ                 Mergui Terrace มีความกว้างในแนวราบและมีความลึกมากกว่าตอนเหนือ                 ส่วนใต้สุดจะแยกออกเป็น 2 ทาง คือ ด้านตะวันตกที่เรียกว่า Mergui                 Bank หรือ Mergui Ridge ส่วนด้านตะวันออกจะเชื่อมต่อกับไหล่ทวีปที่รองรับช่องแคบมะละกา                 บริเวณระหว่างทางแยกทั้งสองนี้คือแอ่งตะกอนขนาดใหญ่ที่จะเรียกว่า                 Mergui Basin ซึ่งติดต่อไปถึง North Sumatra Basin ทางด้านทิศใต้                 และรวมอาณาเขตไปจนถึงบนฝั่งของเกาะสุมาตราตอนเหนือ ซึ่งจะมีระดับน้ำลึกเฉลี่ยประมาณ                 1300 เมตร<br>                &nbsp;&nbsp;&nbsp;&nbsp;&nbsp;<br>                &nbsp;&nbsp;&nbsp;&nbsp;&nbsp;แนวขอบด้านนอกของไหล่ทวีป (Shelf                 Break) ทางด้านตะวันตกของ Mergui Bank มีระดับน้ำลึกประมาณ 500 เมตร                 แต่ขอบของ Mergui Terrace ที่อยู่ทางตอนเหนือขึ้นมาจะตื้นกว่าขอบของ                 Mergui Bank ตามขอบของไหล่ทวีปนี้จะพบแท่งหิน (Pinnacle) ที่มีความสูงประมาณ                 200 เมตร จากพื้นทะเล โผล่ขึ้นมาเป็นระยะๆ ความลาดชันของส่วนลาดทวีป                 (Continental Slope) มีค่าประมาณ 1.8 องศา และลาดลงไปสุดที่ส่วนที่เรียกว่า                 Deep Terrace ซึ่งระดับน้ำลึกในช่วงประมาณ 2400-3000 เมตร<br>                <br>                &nbsp;&nbsp;&nbsp;&nbsp;&nbsp;ตะกอนส่วนใหญ่ใน Mergui Basin เป็นตะกอนสะสมตัวในทะเล                 (Marine Sedimants) แต่ในช่วงแรกเป็นทะเลชายฝั่งและปากแม่น้ำ และพัฒนามาเป็นทะเลชายฝั่งในปัจจุบัน                 ตะกอนเหล่านี้จมตัวอยู่บนหินรากฐานประเภทแกรนิต หินภูเขาไฟ และหินแปรเกรดต่ำ</font></p>            </div>          </td>        </tr>      </table>      <p align="center"><img src="editpic/geo_phy_2.gif" width="250" height="60"><font face="MS Sans Serif" size="1" color="#3399FF">         </font></p>      <hr width="80%">      <center>        <font face="verdana" size="1" color="#3399FF">Copyright @2001 Assumption         College SPS 10</font><font face="MS Sans Serif" size="1" color="#3399FF">         </font>       </center>      </td>  </tr></table></body></html>