<html>
<head>
<title>Un title page</title>
<meta http-equiv="Content-Type" content="text/html; charset=windows-874">
<style type="text/css">
<!--
body {  margin: 0px  0px; padding: 0px  0px}
a:link { color: #005CA2; text-decoration: none}
a:visited { color: #005CA2; text-decoration: none}
a:active { color: #0099FF; text-decoration: underline}
a:hover { color: #0099FF; text-decoration: underline}
-->
</style>
<link rel=stylesheet href="scroll.css" type="text/css">
</head>

<body bgcolor="#FFFFFF">
<br>
<table width="100%" border="1" cellspacing="1" cellpadding="0" bordercolor="#FFFFFF">
  <tr> 
    <td bgcolor="#3399FF" width="30"> 
      <div align="center"><font face="MS Sans Serif" size="1" color="#FFFFFF"><b>&gt;&gt;</b></font></div>
    </td>
    <td> 
      <table width="100%" border="1" cellspacing="0" cellpadding="0" bgcolor="#6BDAFA">
        <tr> 
          <td bordercolor="#FFFFFF">
            <div align="center"><b><font size="1" face="MS Sans Serif" color="#3399FF">&nbsp;&nbsp;&nbsp;&nbsp;Physical 
              Geography :: ภูมิศาสตร์กายภาพ</font></b></div>
          </td>
        </tr>
      </table>
    </td>
    <td bgcolor="#3399FF" width="30"> 
      <div align="center"><font face="MS Sans Serif" size="1" color="#FFFFFF"><b>&lt;&lt;</b></font></div>
    </td>
  </tr>
</table>
<table width="90%" border="0" cellspacing="5" cellpadding="5" align="center">
  <tr>
    <td> 
      <table width="100%" border="1" cellspacing="5" cellpadding="5" bordercolor="#FFFFFF">
        <tr> 
          <td bordercolor="#FFFFFF"><font color="#3399FF" face="MS Sans Serif" size="1"><b>อ่าวไทย</b><br>
            <i> มหัศจรรย์แห่งแปซิฟิก</i><br>
            ..........................................................<br>
            <br>
            </font></td>
          <td width="50%" bordercolor="#FFFFFF"> 
            <div align="center"><img src="editpic/geo4.jpg" width="182" height="81"></div>
          </td>
        </tr>
        <tr> 
          <td bordercolor="#FFFFFF" height="90" colspan="2"> 
            <div align="left"><font color="#3399FF" size="1" face="MS Sans Serif">&nbsp;&nbsp;&nbsp;&nbsp;&nbsp;หากมองจากแผนที่ 
              ตำแหน่งและขอบเขตของอ่าวไทยอยู่ที่ละติจูด 6 องศาเหนือ 30 พิลิปดาเหนือ 
              และลองจิจูด 99-105 องศาตะวันออก พื้นน้ำมีเนื้อที่ราว 320,000 ตารางกิโลเมตร 
              แนวชายฝั่งของประเทศไทยด้านอ่าวไทยยาว 1,784 กิโลเมตร และเป็นเขตของ 
              17 จังหวัดคือ ตราด จันทบุรี ระยอง ชลบุรี ฉะเชิงเทรา สมุทรปราการ 
              กรุงเทพมหานคร สมุทรสาคร สมุทรสงคราม เพชรบุรี ประจวบคีรีขันธ์ ชุมพร 
              สุราษฎร์ธานี นครศรีธรรมราช สงขลา ปัตตานี และนราธิวาส นับเป็นแหล่งทรัพยากรทางทะเลที่สำคัญสำหรับคนท้องถิ่นมาเป็นเวลาช้านานแล้ว<br>
              <br>
              &nbsp;&nbsp;&nbsp;&nbsp;&nbsp;เมื่อพิจารณาถึงสัณฐานของอ่าวไทย พื้นท้องทะเลเบื้องล่างของอ่าวไทยมีลักษณะเป็นแอ่งคล้ายกระทะความลึกโดยเฉลี่ยประมาณ 
              44 เมตร และบริเวณตอนกลางของแอ่งลึกเฉลี่ย 80 เมตร ส่วนที่ลึกที่สุดอยู่ทางทิศตะวันออกของจังหวัดสงขลา 
              ลึกเพียง 85 เมตรเท่านั้น ซึ่งตื้นกว่าบริเวณขอบไหล่ทวีปกว่า 100 เมตร 
              นอกจากนี้ในส่วนที่ติดกับทะเลจีนใต้ยังพบแนวของสันทรายกว้างประมาณ 
              100 กิโลเมตร แนวที่หนึ่งมีความลึกประมาณ25 เมตร ยื่นออกมาจากแหลมญวน 
              ประเทศเวียดนาม และอีกแนวหนึ่งออกมาจากเมืองโกตา บารู ประเทศมาเลเซีย 
              มีความลึกประมาณ 50 เมตร แนวทั้งสองทอดตัวเข้าหากัน กั้นการติดต่อระหว่างมวลน้ำชั้นล่างในอ่าวไทยกับในทะเลจีนใต้ 
              ที่เหลือเพียงร่องน้ำลึกระหว่างแนวสันทั้งสอง ซึ่งมีความลึกเพียง 67 
              เมตร เป็นทางเชื่อมต่อของมวลน้ำชั้นล่างเท่านั้น<br>
              <br>
              &nbsp;&nbsp;&nbsp;&nbsp;&nbsp;ในทางภูมิศาสตร์ ได้มีการแบ่งอ่าวไทยออกเป็น 
              2 ส่วนคือ อ่าวไทยตอนบน หรืออ่าวไทยหรือรูปตัว ก และอ่าวไทยตอนล่าง 
              หากเดินทางเข้ามาจากทะเลจีนใต้ เมื่อมาถึงบริเวณแหลมญวน หรือฝั่งตะวันออกของมาเลเซีย 
              ที่เป็นส่วนของไหล่ทวีป ความลึกของน้ำจะอยู่ที่ประมาณ 200 เมตร เมื่อเดินทางต่อมาทางด้านตะวันตกความลึกจะเปลี่ยนแปลงอย่างรวดเร็ว 
              จนถึงแนวสันทรายแหลมญวน-โกตา บารู ความลึกจะมาอยู่ที่ 25-50 เมตรถือว่าเริ่มเข้าสู่อ่าวไทย 
              และเมื่อเดินทางต่อมาในทิศตะวันตกเฉียงเหนือ ความลึกจะค่อนข้างคงที่อยู่ระยะหนึ่ง 
              และจะค่อยๆเพิ่มขึ้น จนลึกสุดที่ 70-80 เมตร และค่อยๆตื้นขึ้น จนเมื่อถึงระดับความลึก 
              30 เมตร ก็จะเริ่มเข้าสู่เขตของอ่าวไทยตอนบน ซึ่งตำแหน่งคือแนวจากอำเภอสัตหีบ 
              จังหวัดชลบุรี ไปจนถึงเขตรอยต่อระหว่างจังหวัดเพชรบุรีกับจังหวัดประจวบคีรีขันธ์<br>
              <br>
              &nbsp;&nbsp;&nbsp;&nbsp;&nbsp;หากเมื่อพิจารณาจากสัณฐานของอ่าวไทยตอนบนแล้ว 
              คล้ายจะเป็นอ่าวขนาดเล็กที่มีพื้นที่เพียง 10,000 ตารางกิโลเมตร ซ้อนต่อไปจากอ่าวขนาดใหญ่ภายนอกอีกชั้นหนึ่ง 
              และเมื่อเดินทางขึ้นทางเหนืออีกเพียง 100 กิโลเมตร ก็จะเป็นส่วนในสุดของอ่าวไทยที่มีแม่น้ำสายหลักของประเทศไทย 
              4 สายคือ แม่น้ำบางปะกง แม่น้ำเจ้าพระยาแม่น้ำแม่กลอง และแม่น้ำท่าจีน 
              ไหลงพัดพาเอาน้ำจืดและธาตุอาหารมาจากแผ่นดินลงสู่อ่าวไทยเชื่อมโยงระบบนิเวศบนแผ่นดินกับระบบนิเวศในทะเล<br>
              <br>
              &nbsp;&nbsp;&nbsp;&nbsp;&nbsp;อ่าวไทยมีสภาพเป็นทะเลในเขตศูนย์สูตรที่น้ำทะเลมีอุณหภูมิสูงและค่อนข้างคงที่ตลอดทั้งปี 
              อุณหภูมิเฉลี่ยของน้ำทะเลที่ผิวน้ำประมาณ 28 องศาเซลเซียส โดยอุณหภูมิสูงขึ้นถึงประมาณ 
              33 องศาเซลเซียส ในฤดูร้อนราวเดือนเมษายนถึงเดือนมิถุนายน และต่ำลงถึงประมาณ 
              25 องศาเซลเซียส ในฤดูหนาวราวเดือนธันวาคม โดยที่มวลน้ำในอ่าวไทยมีอุณหภูมิสูงกว่าในทะเลจีนใต้เล็กน้อย 
              ความเค็มมีค่าเฉลี่ยประมาณ 30 ส่วน ใน 1,000 แต่บริเวณอ่าวไทยตอนบนช่วงฤดูฝน 
              ความเค็มอาจลดลงมาต่ำกว่า 20 ส่วน ใน1,000 ได้เป็นระยะเวลาสั้นๆในขณะที่ความเค็มของน้ำทะเลในมหาสมุทรมีค่า 
              35 ส่วน ใน 1,000<br>
              <br>
              &nbsp;&nbsp;&nbsp;&nbsp;&nbsp;สำหรับความใสของน้ำทะเลบริเวณแนวปะการังนั้น 
              หากเป็นบริเวณใกล้ฝั่ง เช่น พัทยาและเกาะเสม็ดสามารถมองเห็นได้ (Visibility) 
              ในช่วง 5-8 เมตร และอาจต่ำกว่า 2 เมตรได้เมื่อมีคลื่นลมและฝน ส่วนบริเวณที่อยู่ห่างจากฝั่งเช่น 
              เกาะเต่าและเกาะพะงัน จะสามารถมองเห็นได้ในช่วง 10-15 เมตร ส่วนแนวปะการังที่ห่างจากแผ่นดินมากๆ 
              เช่น โลซิน จะสามารถมองเห็นได้ดีกว่า 15 เมตร การที่น้ำทะเลในอ่าวไทยมีความเค็มต่ำแต่มีมีความขุ่นสูง 
              มีส่วนสำคัญทำให้มีสัตว์ทะเลบางกลุ่มเท่านั้นที่สามารถเข้ามาดำรงชีวิตไดเป็นอย่างดี 
              ผลที่ตามมาคือจำนวนชนิดของสิ่งมีชีวิตที่พบในอ่าวไทยจะมีน้อยกว่าในเขตทะเลเปิด 
              และโดยเฉพาะอ่าวไทยตอนบนที่มีความหลากหลายของสิ่งมีชีวิตน้อยกว่าในอ่าวไทยตอนล่าง 
              จากการที่เป็นทะเลในเขตร้อน <br>
              <br>
              &nbsp;&nbsp;&nbsp;&nbsp;&nbsp; ทรัพยากรใต้น้ำที่สำคัญที่พบได้ในอ่าวไทยคือแนวปะการัง 
              แนวปะการังเป็นทรัพยากรทางทะเลที่สำคัญสำหรับอ่าวไทย ทั้งยังมีวิวัฒนาการที่สัมพันธ์กับการเกิดและการดำรงชีวิตอยู่ของอ่าวไทยอย่างใกล้ชิด 
              ณ ชายฝั่งของประเทศไทยในด้านอ่าวไทยมีเกาะและกองหินน้อยใหญ่เรียงรายอยู่โดยรอบ 
              และที่เหล่านี้เองเป็นแหล่งของทรัพยากรปะการัง แต่จากสภาพทางสิ่งแวดล้อมของอ่าวไทย 
              มีส่วนสำคัญในการกำจัดการพัฒนาของแนวปะการังในบริเวณนี้ โดยแนวปะการังเกือบทั้งหมดจะพบเฉพาะตามเกาะ 
              แต่จะพบที่อยู่บริเวณชายฝั่งทะเลได้บ้าง แต่มีไม่กี่แห่ง และมีการพัฒนาที่ไม่ดี 
              บริเวณที่พบปะการังบริเวณชายฝั่ง เช่นแหลมฉบัง แสมสาร จังหวัดชลบุรี 
              และแหลมเขาย่า จังหวัดระยอง<br>
              <br>
              &nbsp;&nbsp;&nbsp;&nbsp;&nbsp;&nbsp;สำหรับแนวปะการังที่พบตามเกาะและกองหิน 
              หากมองมาจากทางใต้ทางด้านตะวันตกของอ่าวไทย แนวปะการังแรกสุดเป็นกองหินกลางทะเลลึก 
              นอกชายฝั่งจังหวัดนราธิวาส และจะพบปะการังบ้างตามเกาะชายฝั่งจังหวัดปัตตานีและจังหวัดสงขลา 
              แต่จะเริ่มมีปะการังมากและแนวปะการังมีการพัฒนาดี บริเวณเกาะสมุย เกาะพะงัน 
              และเกาะเต่า จังหวัดสุราษฎร์ธานี แต่เมื่อขึ้นเหนือต่อมาอีกยังแนวเกาะของจังหวัดชุมพร 
              แนวปะการังจะมีการพัฒนาที่ด้อยลง และการพัฒนาจะต่ำลงเรื่อยๆจนถึงบริเวณเหนือสุดที่พบปะการังในด้านนี้อยู่ที่เกาะสิงโต 
              จังหวัดประจวบคีรีขันธ์ ซึ่งยังอยู่ในอ่าวไทยตอนล่าง <br>
              <br>
              &nbsp;&nbsp;&nbsp;&nbsp;&nbsp;สำหรับทางฝั่งตะวันออกนั้น เริ่มพบแนวปะการังตั้งแต่จังหวัดตราด 
              บริเวณเกาะช้างและเกาะกูด แนวปะการังมีการพัฒนาอยู่ในระดับปานกลาง 
              แต่จะพบปะการังมากที่จังหวัดจันทบุรี ซึ่งมีลักษณะแปลกกว่าแนวปะการังที่พบในประเทศไทยทั้งหมด 
              คือมีลักษณะเป็นหย่อมปะการัง (Patch Reef) ขนาดใหญ่ อยู่ใกล้ชายฝั่งถัดเข้ามาตลอดชายฝั่งของอ่าวไทยตอนล่างในจังหวัดระยองและจังหวัดชลบุรี 
              พบว่าแนวปะการังมีการพัฒนาดีทั้งบริเวณหมู่เกาะมัน เกาะเสม็ด และเกาะคราม 
              <br>
              <br>
              &nbsp;&nbsp;&nbsp;&nbsp;&nbsp;หลังจากนั้นเมื่อมุ่งขึ้นเหนือเข้าสู่อ่าวไทยตอนบนแนวปะการังจะมีการพัฒนาต่ำลงเรื่อยๆโดยจุดสูงสุดที่พบปะการังได้คือที่เกาะสีชัง 
              ซึ่งอยู่ห่างจากปากแม่น้ำบางปะกงและแม่น้ำเจ้าพระยาเพียง 40-50 กิโลเมตร 
              จะสังเกตได้ว่าแนวปะการังมิได้พบต่อเนื่องกันไปตลอดแนวชายฝั่งที่โอบล้อมอ่าวไทย 
              แต่จะมีขาดตอนอยู่ โดยเฉพาะในอ่าวไทยตอนบนตั้งแต่จังหวัดเพชรบุรี อ้อมขึ้นมาจนถึงจังหวัดฉะเชิงเทรา<br>
              <br>
              &nbsp;&nbsp;&nbsp;&nbsp;&nbsp;&nbsp;ความจำกัดทางด้านสิ่งแวดล้อมของอ่าวไทยต่อระบบนิเวศแนวปะการัง 
              ส่งผลดีในหลายด้าน จนเป็นเอกลักษณ์ที่ทำให้เราสามารถเข้าใกล้ชิดกับระบบนิเวศนี้ได้มากขึ้น 
              รวมถึงได้พบสิ่งมีชีวิตที่ปรกติเข้าถึงได้ยากในแนวปะการังที่มีพัฒนาการดี 
              จึงทำให้อ่าวไทยเป็นแหล่งดำน้ำที่น่าสนใจอีกแหล่งหนึ่ง<br>
              <br>
              &nbsp;&nbsp;&nbsp;&nbsp;&nbsp;สำหรับความงามและจิตวิญญาณของท้องทะเล 
              แนวปะการังนับเป็นระบบนิเวศทางทะเลที่สามารถถ่ายทอดความงดงามนี้ออกมาได้ดีที่สุด 
              แม้อ่าวไทยจะมีอายุไม่มากนัก แต่ก็นานพอที่จะทำให้ปะการังกลับเข้ามาสร้างอาณาจักรใต้ทะเลอันสมบูรณ์นี้ขึ้นมาใหม่ 
              <br>
              <br>
              &nbsp;&nbsp;&nbsp;&nbsp;&nbsp;จากที่ระดับน้ำในปัจจุบันดำรงคงอยู่มาเมื่อประมาณ 
              6,000 ปีที่ผ่านมาทำให้ทราบว่า แนวปะการังที่พบอยู่ในปัจจุบันมีวิวัฒนาการต่อเนื่องมาไม่เกินกว่าระยะเวลานี้ 
              โดยเฉพาะในอ่าวไทยเอง แม้ยังไม่มีหลักฐานทางวิชาการใดแสดงให้เห็นถึงวิวัฒนาการของแนวปะการังในบริเวณนี้ 
              แต่จากสถานที่ตั้งและสภาพสิ่งแวดล้อมในปัจจุบัน ทำให้เชื่อว่าแนวปะการังมีอายุน้อยกว่าแนวปะการังที่พบในที่อื่นๆโดยเฉพาะในสภาพแวดล้อมที่ความเค็มของน้ำทะเลต่ำกว่าปรกติ 
              แต่มีความขุ่นมาก ซึ่งไม่เหมาะกับการเจริญเติบโตและแพร่พันธ์ของปะการังมากนัก 
              แนวปะการังที่พบในบริเวณนี้จึงมีพัฒนาการที่จำกัด เช่น ไม่มี หรือมีน้อยมาก 
              ในเรื่องการรวมตัวกันของซากหินปูนจนเป็นเนื้อเดียวกัน จนเป็นฐานรากของแนวปะการังที่แท้จริง 
              (Reef Foundation) แนวปะการังในอ่าวไทยส่วนใหญ่ โดยเฉพาะอ่าวไทยตอนบน 
              จึงมีสถานะเป็นเพียงแหล่งปะการังเท่านั้น(Coral Assemblage) </font></div>
          </td>
        </tr>
      </table>
      <p align="center"><img src="editpic/geo_phy_1.gif" width="250" height="60"><font face="MS Sans Serif" size="1" color="#3399FF"> 
        </font></p>
      <hr width="80%">
      <center>
        <font face="verdana" size="1" color="#3399FF">Copyright @2001 Assumption 
        College SPS 10</font><font face="MS Sans Serif" size="1" color="#3399FF"> 
        </font> 
      </center>
      </td>
  </tr>
</table>
</body>
</html>
